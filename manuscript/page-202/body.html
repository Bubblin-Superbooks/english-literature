<div class="leaf "><div class="inner justify"><blockquote class="no-indent  ">sothfastnesse,<br>Suffyce unto thy good, though hit be smal;<br>For hord hath hate, and climbing tikelnesse,<br>Prees hath envye, and wele blent overal;<br>Savour no more than thee bihovÃ« shal;<br>Werk wel thyself, that other folk canst rede;<br>And trouthe shal delivere, hit is no drede.<br>Tempest thee noght al croked to redresse,<br>In trust of hir that turneth as a bal:<br>Gret reste stant in litel besinesse;<br>And eek be war to sporne ageyn an al;<br>Stryve noght, as doth the crokke with the wal.<br>Daunte thyself, that dauntest otheres dede;<br>And trouthe shal delivere, hit is no drede.<br>That thee is sent, receyve in buxumnesse,<br>The wrastling for this worlde axeth a</blockquote></div> </div>